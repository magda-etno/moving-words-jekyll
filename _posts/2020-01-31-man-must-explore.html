---
layout: post
title: "3:00 nad ranem"
subtitle: "...bo nigdy nie wiesz, kiedy dopadną cię muzy"
date: 2022-11-04 10:45:13 -0400
background: '/img/posts/1.jpg'
---

<p>Czasem zdarza się, że budzę się o 3:47 nad ranem. Po prostu otwieram oczy i rozglądam się bardzo świadomie po ciemnym pokoju. I coś mówi do mnie: “Teraz jest ten czas. Nikt Ci nie przeszkadza. Wstań z łóżka i spisz ten strumień świadomości, który właśnie do ciebie przychodzi.”</p>

<p>Teraz już wiem, że tych momentów nie chcę przegapić. Dlatego zamiast przewracać się w łóżku, próbując zasnąć, bo przecież muszę się wyspać na kolejny dzień, zostawiam za sobą oniryczne pielesze sypialni, przemykam cicho do salonu i zaszywam się w na kanapie z czymś do pisania. Ufam, że to jest moment jakiegoś poczęcia i że intymność nocy bardziej sprzyja takiemu procesowi. Jakby otwierał się jakiś kanał pomiędzy mną a ... no właśnie... czym? Źródłem? Muzami? Bogiem? Moją własną pierwotną częstotliwością? </p>

<p>W takich momentach mam wrażenie, że myśli, które przelewam na papier, wylatują bardziej z tyłu głowy, a niżeli z przedniej części mózgu. Wypływają samoistnie, a nie są tworzone w jakimś logicznym procesie rozumowania. Zadziwia mnie zawsze ogromna klarowność kierunku tych myśli. One nie błądzą w poszukiwaniu logicznego porządku, tylko mkną zdecydowane na zewnątrz, trochę jakby nie mogąc już dłużej pomieścić się w ciasnych zakamarkach mojej głowy. Czasem są to rozwiązania pewnych sytuacji życiowych. Czasem impulsy, by z kimś się skontaktować i coś konkretnego tej osobie przekazać.</p>
    
<p>Czasem są to natomiast zalążki pomysłów na pewne działania czy projekty. Zarodniki procesu twórczego, które fruwają w powietrzu. A ja zaczynam nimi oddychać. No i zaczyna się... </p>